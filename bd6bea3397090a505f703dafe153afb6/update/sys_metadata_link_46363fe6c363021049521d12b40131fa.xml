<?xml version="1.0" encoding="UTF-8"?><record_update table="sys_metadata_link">
    <sys_metadata_link action="INSERT_OR_UPDATE">
        <directory>update</directory>
        <documentkey>a79e9faec327461049521d12b4013105</documentkey>
        <payload><![CDATA[<?xml version="1.0" encoding="UTF-8"?><record_update table="x_146833_vedamwork_padamu">
    <x_146833_vedamwork_padamu action="INSERT_OR_UPDATE">
        <mantram display_value="Sri Rudram">5e6e1faec327461049521d12b4013169</mantram>
        <name>Sri Rudram</name>
        <padamu>ō-nnamō bhagavatē̍ rudrā̠ya ॥&#13;
&#13;
nama̍stē rudra ma̠nyava̍ u̠tōta̠ iṣa̍vē̠ nama̍ḥ ।&#13;
nama̍stē astu̠ dhanva̍nē bā̠hubhyā̍mu̠ta tē̠ nama̍ḥ ॥&#13;
&#13;
yā ta̠ iṣu̍-śśi̠vata̍mā śi̠va-mba̠bhūva̍ tē̠ dhanu̍ḥ ।&#13;
śi̠vā śa̍ra̠vyā̍ yā tava̠ tayā̍ nō rudra mṛḍaya ।&#13;
&#13;
yā tē̍ rudra śi̠vā ta̠nūraghō̠rā-'pā̍pakāśinī ।&#13;
tayā̍ nasta̠nuvā̠ śanta̍mayā̠ giri̍śantā̠bhichā̍kaśīhi ॥&#13;
&#13;
yāmiṣu̍-ṅgiriśanta̠ hastē̠ bibha̠r​ṣyasta̍vē ।&#13;
śi̠vā-ṅgi̍ritra̠ tā-ṅku̍ru̠ mā hig̍ṃsī̠ḥ puru̍ṣa̠-ñjaga̍t॥&#13;
&#13;
śi̠vēna̠ vacha̍sā tvā̠ giri̠śāchChā̍ vadāmasi ।&#13;
yathā̍ na̠-ssarva̠mijjaga̍daya̠kṣmagṃ su̠manā̠ asa̍t ॥&#13;
&#13;
adhya̍vōchadadhiva̠ktā pra̍tha̠mō daivyō̍ bhi̠ṣak ।&#13;
ahīg̍ścha̠ sarvā̎mja̠mbhaya̠n-thsarvā̎ścha yātudhā̠nya̍ḥ ॥&#13;
&#13;
a̠sau yastā̠mrō a̍ru̠ṇa u̠ta ba̠bhrussu̍ma̠ṅgala̍ḥ ।&#13;
yē chē̠māgṃ ru̠drā a̠bhitō̍ di̠kṣu śri̠tā-ssa̍hasra̠śō-'vaiṣā̠gṃ̠ hēḍa̍ īmahē ॥&#13;
&#13;
a̠sau yō̍-'va̠sarpa̍ti̠ nīla̍grīvō̠ vilō̍hitaḥ ।&#13;
u̠taina̍-ṅgō̠pā a̍dṛśa̠nnadṛ̍śannudahā̠rya̍ḥ ।&#13;
u̠taina̠ṃ viśvā̍ bhū̠tāni̠ sa dṛ̠ṣṭō mṛ̍ḍayāti naḥ ॥&#13;
&#13;
namō̍ astu̠ nīla̍grīvāya sahasrā̠kṣāya̍ mī̠ḍhuṣē̎ ।&#13;
athō̠ yē a̍sya̠ satvā̍nō̠-'ha-ntēbhyō̍-'kara̠nnama̍ḥ ॥&#13;
&#13;
pramu̍ñcha̠ dhanva̍na̠stvamu̠bhayō̠rārtni̍ yō̠rjyām ।&#13;
yāścha̍ tē̠ hasta̠ iṣa̍va̠ḥ parā̠ tā bha̍gavō vapa ॥&#13;
&#13;
a̠va̠tatya̠ dhanu̠stvagṃ saha̍srākṣa̠ śatē̍ṣudhē ।&#13;
ni̠śīrya̍ śa̠lyānā̠-mmukhā̍ śi̠vō na̍-ssu̠manā̍ bhava ॥&#13;
&#13;
vijya̠-ndhanu̍ḥ kapa̠rdinō̠ viśa̍lyō̠ bāṇa̍vāgṃ u̠ta ।&#13;
anē̍śanna̠syēṣa̍va ā̠bhura̍sya niṣa̠ṅgathi̍ḥ ॥&#13;
&#13;
yā tē̍ hē̠tirmī̍ḍuṣṭama̠ hastē̍ ba̠bhūva̍ tē̠ dhanu̍ḥ ।&#13;
tayā̠-'smān, vi̠śvata̠stvama̍ya̠kṣmayā̠ pari̍bbhuja ॥&#13;
&#13;
nama̍stē a̠stvāyu̍dhā̠yānā̍tatāya dhṛ̠ṣṇavē̎ ।&#13;
u̠bhābhyā̍mu̠ta tē̠ namō̍ bā̠hubhyā̠-ntava̠ dhanva̍nē ॥&#13;
&#13;
pari̍ tē̠ dhanva̍nō hē̠tira̠smān vṛ̍ṇaktu vi̠śvata̍ḥ ।&#13;
athō̠ ya i̍ṣu̠dhistavā̠rē a̠smannidhē̍hi̠ tam ॥ 1 ॥&#13;
&#13;
śambha̍vē̠ nama̍ḥ । nama̍stē astu bhagavan-viśvēśva̠rāya̍ mahādē̠vāya̍ tryamba̠kāya̍ tripurānta̠kāya̍ trikāgnikā̠lāya̍ kālāgniru̠drāya̍ nīlaka̠ṇṭhāya̍ mṛtyuñja̠yāya̍ sarvēśva̠rāya̍ sadāśi̠vāya̍ [śaṅka̠rāya̍] śrīma-nmahādē̠vāya̠ nama̍ḥ ॥&#13;
&#13;
namō̠ hira̍ṇya bāhavē sēnā̠nyē̍ di̠śā-ñcha̠ pata̍yē̠ namō̠&#13;
namō̍ vṛ̠kṣēbhyō̠ hari̍kēśēbhyaḥ paśū̠nā-mpata̍yē̠ namō̠&#13;
nama̍-ssa̠spiñja̍rāya̠ tviṣī̍matē pathī̠nā-mpata̍yē̠ namō̠&#13;
namō̍ babhlu̠śāya̍ vivyā̠dhinē-'nnā̍nā̠-mpata̍yē̠ namō̠&#13;
namō̠ hari̍kēśāyōpavī̠tinē̍ pu̠ṣṭānā̠-mpata̍yē̠ namō̠&#13;
namō̍ bha̠vasya̍ hē̠tyai jaga̍tā̠-mpata̍yē̠ namō̠&#13;
namō̍ ru̠drāyā̍tatā̠vinē̠ kṣētrā̍ṇā̠-mpata̍yē̠ namō̠&#13;
nama̍ssū̠tāyāha̍ntyāya̠ vanā̍nā̠-mpata̍yē̠ namō̠&#13;
namō̠ rōhi̍tāya stha̠pata̍yē vṛ̠kṣāṇā̠-mpata̍yē̠ namō̠&#13;
namō̍ ma̠ntriṇē̍ vāṇi̠jāya̠ kakṣā̍ṇā̠-mpata̍yē̠ namō̠&#13;
namō̍ bhuva̠ntayē̍ vārivaskṛ̠tā-yauṣa̍dhīnā̠-mpata̍yē̠ namō̠&#13;
nama̍ u̠chchairghō̍ṣāyākra̠ndaya̍tē pattī̠nā-mpata̍yē̠ namō̠&#13;
nama̍ḥ kṛtsnavī̠tāya̠ dhāva̍tē̠ sattva̍nā̠-mpata̍yē̠ nama̍ḥ ॥ 2 ॥&#13;
&#13;
nama̠-ssaha̍mānāya nivyā̠dhina̍ āvyā̠dhinī̍nā̠-mpata̍yē namō̠&#13;
nama̍ḥ kaku̠bhāya̍ niṣa̠ṅgiṇē̎ stē̠nānā̠-mpata̍yē̠ namō̠&#13;
namō̍ niṣa̠ṅgiṇa̍ iṣudhi̠matē̠ taska̍rāṇā̠-mpata̍yē̠ namō̠&#13;
namō̠ vañcha̍tē pari̠vañcha̍tē stāyū̠nā-mpata̍yē̠ namō̠&#13;
namō̍ nichē̠ravē̍ paricha̠rāyāra̍ṇyānā̠-mpata̍yē̠ namō̠&#13;
nama̍-ssṛkā̠vibhyō̠ jighāg̍ṃsadbhyō muṣṇa̠tā-mpata̍yē̠ namō̠&#13;
namō̍-'si̠madbhyō̠ nakta̠ñchara̍dbhyaḥ prakṛ̠ntānā̠-mpata̍yē̠ namō̠&#13;
nama̍ uṣṇī̠ṣiṇē̍ giricha̠rāya̍ kulu̠ñchānā̠-mpata̍yē̠ namō̠&#13;
nama̠ iṣu̍madbhyō dhanvā̠vibhya̍ścha vō̠ namō̠&#13;
nama̍ ātan-vā̠nēbhya̍ḥ prati̠dadhā̍nēbhyaścha vō̠ namō̠&#13;
nama̍ ā̠yachCha̍dbhyō visṛ̠jadbhya̍ścha vō̠ namō̠&#13;
namō-'ssa̍dbhyō̠ vidya̍dbhyaścha vō̠ namō̠&#13;
nama̠ āsī̍nēbhya̠-śśayā̍nēbhyaścha vō̠ namō̠&#13;
nama̍-ssva̠padbhyō̠ jāgra̍dbhyaścha vō̠ namō̠&#13;
nama̠stiṣṭha̍dbhyō̠ dhāva̍dbhyaścha vō̠ namō̠&#13;
nama̍-ssa̠bhābhya̍-ssa̠bhāpa̍tibhyaścha vō̠ namō̠&#13;
namō̠ aśvē̠bhyō-'śva̍patibhyaścha vō̠ nama̍ḥ ॥ 3 ॥&#13;
&#13;
nama̍ āvyā̠dhinī̎bhyō vi̠vidhya̍ntībhyaścha vō̠ namō̠&#13;
nama̠ uga̍ṇābhyastṛgṃ-ha̠tībhya̍ścha vō̠ namō̠&#13;
namō̍ gṛ̠tsēbhyō̍ gṛ̠tsapa̍tibhyaścha vō̠ namō̠&#13;
namō̠ vrātē̎bhyō̠ vrāta̍patibhyaścha vō̠ namō̠&#13;
namō̍ ga̠ṇēbhyō̍ ga̠ṇapa̍tibhyaścha vō̠ namō̠&#13;
namō̠ virū̍pēbhyō vi̠śvarū̍pēbhyaścha vō̠ namō̠&#13;
namō̍ maha̠dbhya̍ḥ, kṣulla̠kēbhya̍ścha vō̠ namō̠&#13;
namō̍ ra̠thibhyō̍-'ra̠thēbhya̍ścha vō̠ namō̠&#13;
namō̠ rathē̎bhyō̠ ratha̍patibhyaścha vō̠ namō̠&#13;
nama-ssēnā̎bhya-ssēnā̠nibhya̍ścha vō̠ namō̠&#13;
nama̍ḥ, kṣa̠ttṛbhya̍-ssaṅgrahī̠tṛbhya̍ścha vō̠ namō̠&#13;
nama̠stakṣa̍bhyō rathakā̠rēbhya̍ścha vō̠ namō̠&#13;
nama̠ḥ kulā̍lēbhyaḥ ka̠rmārē̎bhyaścha vō̠ namō̠&#13;
nama̍ḥ pu̠ñjiṣṭē̎bhyō niṣā̠dēbhya̍ścha vō̠ namō̠&#13;
nama̍ iṣu̠kṛdbhyō̍ dhanva̠kṛdbhya̍ścha vō̠ namō̠&#13;
namō̍ mṛga̠yubhya̍-śśva̠nibhya̍ścha vō̠ namō̠&#13;
nama̠-śśvabhya̠-śśvapa̍tibhyaścha vō̠ nama̍ḥ ॥ 4 ॥&#13;
&#13;
namō̍ bha̠vāya̍ cha ru̠drāya̍ cha̠&#13;
nama̍-śśa̠rvāya̍ cha paśu̠pata̍yē cha̠&#13;
namō̠ nīla̍grīvāya cha śiti̠kaṇṭhā̍ya cha̠&#13;
nama̍ḥ kapa̠rdinē̍ cha̠ vyu̍ptakēśāya cha̠&#13;
nama̍-ssahasrā̠kṣāya̍ cha śa̠tadha̍nvanē cha̠&#13;
namō̍ giri̠śāya̍ cha śipivi̠ṣṭāya̍ cha̠&#13;
namō̍ mī̠ḍhuṣṭa̍māya̠ chēṣu̍matē cha̠&#13;
namō̎ hra̠svāya̍ cha vāma̠nāya̍ cha̠&#13;
namō̍ bṛha̠tē cha̠ var​ṣī̍yasē cha̠&#13;
namō̍ vṛ̠ddhāya̍ cha sa̠ṃvṛdhva̍nē cha̠&#13;
namō̠ agri̍yāya cha pratha̠māya̍ cha̠&#13;
nama̍ ā̠śavē̍ chāji̠rāya̍ cha̠&#13;
nama̠-śśīghri̍yāya cha̠ śībhyā̍ya cha̠&#13;
nama̍ ū̠rmyā̍ya chāvasva̠nyā̍ya cha̠&#13;
nama̍-ssrōta̠syā̍ya cha̠ dvīpyā̍ya cha ॥ 5 ॥&#13;
&#13;
namō̎ jyē̠ṣṭhāya̍ cha kani̠ṣṭhāya̍ cha̠&#13;
nama̍ḥ pūrva̠jāya̍ chāpara̠jāya̍ cha̠&#13;
namō̍ madhya̠māya̍ chāpaga̠lbhāya̍ cha̠&#13;
namō̍ jagha̠nyā̍ya cha̠ budhni̍yāya cha̠&#13;
nama̍-ssō̠bhyā̍ya cha pratisa̠ryā̍ya cha̠&#13;
namō̠ yāmyā̍ya cha̠ kṣēmyā̍ya cha̠&#13;
nama̍ urva̠ryā̍ya cha̠ khalyā̍ya cha̠&#13;
nama̠-śślōkyā̍ya chā-'vasā̠nyā̍ya cha̠&#13;
namō̠ vanyā̍ya cha̠ kakṣyā̍ya cha̠&#13;
nama̍-śśra̠vāya̍ cha pratiśra̠vāya̍ cha̠&#13;
nama̍ ā̠śuṣē̍ṇāya chā̠śura̍thāya cha̠&#13;
nama̠-śśūrā̍ya chāvabhinda̠tē cha̠&#13;
namō̍ va̠rmiṇē̍ cha varū̠dhinē̍ cha̠&#13;
namō̍ bi̠lminē̍ cha kava̠chinē̍ cha̠&#13;
nama̍-śśru̠tāya̍ cha śrutasē̠nāya̍ cha ॥ 6 ॥&#13;
&#13;
namō̍ dundu̠bhyā̍ya chāhana̠nyā̍ya cha̠&#13;
namō̍ dhṛ̠ṣṇavē̍ cha pramṛ̠śāya̍ cha̠&#13;
namō̍ dū̠tāya̍ cha prahi̍tāya cha̠&#13;
namō̍ niṣa̠ṅgiṇē̍ chēṣudhi̠matē̍ cha̠&#13;
nama̍stī̠kṣṇēṣa̍vē chāyu̠dhinē̍ cha̠&#13;
nama̍-ssvāyu̠dhāya̍ cha su̠dhanva̍nē cha̠&#13;
nama̠-ssrutyā̍ya cha̠ pathyā̍ya cha̠&#13;
nama̍ḥ kā̠ṭyā̍ya cha nī̠pyā̍ya cha̠&#13;
nama̠-ssūdyā̍ya cha sara̠syā̍ya cha̠&#13;
namō̍ nā̠dyāya̍ cha vaiśa̠ntāya̍ cha̠&#13;
nama̠ḥ kūpyā̍ya chāva̠ṭyā̍ya cha̠&#13;
namō̠ var​ṣyā̍ya chāva̠r​ṣyāya̍ cha̠&#13;
namō̍ mē̠ghyā̍ya cha vidyu̠tyā̍ya cha̠&#13;
nama ī̠dhriyā̍ya chāta̠pyā̍ya cha̠&#13;
namō̠ vātyā̍ya cha̠ rēṣmi̍yāya cha̠&#13;
namō̍ vāsta̠vyā̍ya cha vāstu̠pāya̍ cha ॥ 7 ॥&#13;
&#13;
nama̠-ssōmā̍ya cha ru̠drāya̍ cha̠&#13;
nama̍stā̠mrāya̍ chāru̠ṇāya̍ cha̠&#13;
nama̍-śśa̠ṅgāya̍ cha paśu̠pata̍yē cha̠&#13;
nama̍ u̠grāya̍ cha bhī̠māya̍ cha̠&#13;
namō̍ agrēva̠dhāya̍ cha dūrēva̠dhāya̍ cha̠&#13;
namō̍ ha̠ntrē cha̠ hanī̍yasē cha̠&#13;
namō̍ vṛ̠kṣēbhyō̠ hari̍kēśēbhyō̠&#13;
nama̍stā̠rāya̠&#13;
nama̍śśa̠mbhavē̍ cha mayō̠bhavē̍ cha̠&#13;
nama̍-śśaṅka̠rāya̍ cha mayaska̠rāya̍ cha̠&#13;
nama̍-śśi̠vāya̍ cha śi̠vata̍rāya cha̠&#13;
nama̠stīrthyā̍ya cha̠ kūlyā̍ya cha̠&#13;
nama̍ḥ pā̠ryā̍ya chāvā̠ryā̍ya cha̠&#13;
nama̍ḥ pra̠tara̍ṇāya chō̠ttara̍ṇāya cha̠&#13;
nama̍ ātā̠ryā̍ya chālā̠dyā̍ya cha̠&#13;
nama̠-śśaṣpyā̍ya cha̠ phēnyā̍ya cha̠&#13;
nama̍-ssika̠tyā̍ya cha pravā̠hyā̍ya cha ॥ 8 ॥&#13;
&#13;
nama̍ iri̠ṇyā̍ya cha prapa̠thyā̍ya cha̠&#13;
nama̍ḥ kigṃśi̠lāya̍ cha̠ kṣaya̍ṇāya cha̠&#13;
nama̍ḥ kapa̠rdinē̍ cha pula̠stayē̍ cha̠&#13;
namō̠ gōṣṭhyā̍ya cha̠ gṛhyā̍ya cha̠&#13;
nama̠stalpyā̍ya cha̠ gēhyā̍ya cha̠&#13;
nama̍ḥ kā̠ṭyā̍ya cha gahvarē̠ṣṭhāya̍ cha̠&#13;
namō̎ hrada̠yyā̍ya cha nivē̠ṣpyā̍ya cha̠&#13;
nama̍ḥ pāgṃ sa̠vyā̍ya cha raja̠syā̍ya cha̠&#13;
nama̠-śśuṣkyā̍ya cha hari̠tyā̍ya cha̠&#13;
namō̠ lōpyā̍ya chōla̠pyā̍ya cha̠&#13;
nama̍ ū̠rvyā̍ya cha sū̠rmyā̍ya cha̠&#13;
nama̍ḥ pa̠rṇyā̍ya cha parṇaśa̠dyā̍ya cha̠&#13;
namō̍-'pagu̠ramā̍ṇāya chābhighna̠tē cha̠&#13;
nama̍ ākhkhida̠tē cha̍ prakhkhida̠tē cha̠&#13;
namō̍ vaḥ kiri̠kēbhyō̍ dē̠vānā̠g̠m̠ hṛda̍yēbhyō̠&#13;
namō̍ vikṣīṇa̠kēbhyō̠ namō̍ vichinva̠tkēbhyō̠&#13;
nama̍ ānir ha̠tēbhyō̠ nama̍ āmīva̠tkēbhya̍ḥ ॥ 9 ॥&#13;
&#13;
drāpē̠ andha̍saspatē̠ dari̍dra̠nnīla̍lōhita ।&#13;
ē̠ṣā-mpuru̍ṣāṇāmē̠ṣā-mpa̍śū̠nā-mmā bhērmā-'rō̠ mō ē̍ṣā̠-ṅkiñcha̠nāma̍mat ।&#13;
&#13;
yā tē̍ rudra śi̠vā ta̠nū-śśi̠vā vi̠śvāha̍bhēṣajī ।&#13;
śi̠vā ru̠drasya̍ bhēṣa̠jī tayā̍ nō mṛḍa jī̠vasē̎ ॥&#13;
&#13;
i̠māgṃ ru̠drāya̍ ta̠vasē̍ kapa̠rdinē̎ kṣa̠yadvī̍rāya̠ prabha̍rāmahē ma̠tim ।&#13;
yathā̍ na̠śśamasa̍ddvi̠padē̠ chatu̍ṣpadē̠ viśva̍-mpu̠ṣṭa-ṅgrāmē̍ a̠sminnanā̍turam ।&#13;
&#13;
mṛ̠ḍā nō̍ rudrō̠ta nō̠ maya̍skṛdhi kṣa̠yadvī̍rāya̠ nama̍sā vidhēma tē ।&#13;
yachCha-ñcha̠ yōścha̠ manu̍rāya̠jē pi̠tā tada̍śyāma̠ tava̍ rudra̠ praṇī̍tau ।&#13;
&#13;
mā nō̍ ma̠hānta̍mu̠ta mā nō̍ arbha̠ka-mmā na̠ ukṣa̍ntamu̠ta mā na̍ ukṣi̠tam ।&#13;
mā nō̍-'vadhīḥ pi̠tara̠-mmōta mā̠tara̍-mpri̠yā mā na̍sta̠nuvō̍ rudra rīriṣaḥ ।&#13;
&#13;
mā na̍stō̠kē tana̍yē̠ mā na̠ āyu̍ṣi̠ mā nō̠ gōṣu̠ mā nō̠ aśvē̍ṣu rīriṣaḥ ।&#13;
vī̠rānmā nō̍ rudra bhāmi̠tō-'va̍dhīr​ha̠viṣmaṃ̍tō̠ nama̍sā vidhēma tē ।&#13;
&#13;
ā̠rāttē̍ gō̠ghna u̠ta pū̍ruṣa̠ghnē kṣa̠yadvī̍rāya su̠mnama̠smē tē̍ astu ।&#13;
rakṣā̍ cha nō̠ adhi̍ cha dēva brū̠hyathā̍ cha na̠-śśarma̍ yachCha dvi̠bar​hā̎ḥ ।&#13;
&#13;
stu̠hi śru̠ta-ṅga̍rta̠sada̠ṃ yuvā̍na-mmṛ̠ganna bhī̠mamu̍paha̠ntumu̠gram ।&#13;
mṛ̠ḍā ja̍ri̠trē ru̍dra̠ stavā̍nō a̠nyantē̍ a̠smanniva̍pantu̠ sēnā̎ḥ ।&#13;
&#13;
pari̍ṇō ru̠drasya̍ hē̠tirvṛ̍ṇaktu̠ pari̍ tvē̠ṣasya̍ durma̠ti ra̍ghā̠yōḥ ।&#13;
ava̍ sthi̠rā ma̠ghava̍dbhya-stanuṣva̠ mīḍhva̍stō̠kāya̠ tana̍yāya mṛḍaya ।&#13;
&#13;
mīḍhu̍ṣṭama̠ śiva̍tama śi̠vō na̍-ssu̠manā̍ bhava ।&#13;
pa̠ra̠mē vṛ̠kṣa āyu̍dhanni̠dhāya̠ kṛtti̠ṃ vasā̍na̠ ācha̍ra̠ pinā̍ka̠-mbibhra̠dāga̍hi ।&#13;
&#13;
viki̍rida̠ vilō̍hita̠ nama̍stē astu bhagavaḥ ।&#13;
yāstē̍ sa̠hasragṃ̍ hē̠tayō̠nyama̠smanniva̍pantu̠ tāḥ ।&#13;
&#13;
sa̠hasrā̍ṇi sahasra̠dhā bā̍hu̠vōstava̍ hē̠taya̍ḥ ।&#13;
tāsā̠mīśā̍nō bhagavaḥ parā̠chīnā̠ mukhā̍ kṛdhi ॥ 10 ॥&#13;
&#13;
sa̠hasrā̍ṇi sahasra̠śō yē ru̠drā adhi̠ bhūmyā̎m ।&#13;
tēṣāg̍ṃ sahasrayōja̠nē-'va̠dhanvā̍ni tanmasi ।&#13;
&#13;
a̠sminma̍ha̠tya̍rṇa̠vē̎m-'tari̍kṣē bha̠vā adhi̍ ।&#13;
nīla̍grīvā-śśiti̠kaṇṭhā̎-śśa̠rvā a̠dhaḥ, kṣa̍mācha̠rāḥ ।&#13;
&#13;
nīla̍grīvā-śśiti̠kaṇṭhā̠ divag̍ṃ ru̠drā upa̍śritāḥ ।&#13;
yē vṛ̠kṣēṣu̍ sa̠spiñja̍rā̠ nīla̍grīvā̠ vilō̍hitāḥ ।&#13;
&#13;
yē bhū̠tānā̠madhi̍patayō viśi̠khāsa̍ḥ kapa̠rdi̍naḥ ।&#13;
yē annē̍ṣu vi̠vidhya̍nti̠ pātrē̍ṣu̠ piba̍tō̠ janān̍ ।&#13;
yē pa̠thā-mpa̍thi̠rakṣa̍ya ailabṛ̠dā̍ ya̠vyudha̍ḥ ।&#13;
yē tī̠rthāni̍ pra̠chara̍nti sṛ̠kāva̍ntō niṣa̠ṅgiṇa̍ḥ ।&#13;
ya ē̠tāva̍ntaścha̠ bhūyāg̍ṃsaścha̠ diśō̍ ru̠drā vi̍tasthi̠rē ।&#13;
tēṣāg̍ṃ sahasrayōja̠nē-'va̠dhanvā̍ni tanmasi ।&#13;
namō̍ ru̠dhrēbhyō̠ yē pṛ̍thi̠vyāṃ yē̎-'ntari̍kṣē̠ yē di̠vi yēṣā̠manna̠ṃ vātō̍ va̠r​ṣa̠miṣa̍va̠stēbhyō̠ daśa̠ prāchī̠rdaśa̍ dakṣi̠ṇā daśa̍ pra̠tīchī̠-rdaśō-dī̍chī̠-rdaśō̠rdhvāstēbhyō̠ nama̠stē nō̍ mṛḍayantu̠ tē ya-ndvi̠ṣmō yaścha̍ nō̠ dvēṣṭi̠ taṃ vō̠ jambhē̍ dadhāmi ॥ 11 ॥&#13;
&#13;
trya̍mbakaṃ yajāmahē suga̠ndhi-mpu̍ṣṭi̠vardha̍nam ।&#13;
u̠rvā̠ru̠kami̍va̠ bandha̍nānmṛtyō̍rmukṣīya̠ mā-'mṛtā̎t ।&#13;
yō ru̠drō a̠gnau yō a̠psu ya ōṣa̍dhīṣu̠ yō ru̠drō viśvā̠ bhuva̍nā vi̠vēśa̠ tasmai̍ ru̠drāya̠ namō̍ astu ।&#13;
tamu̍ ṣṭu̠hi̠ ya-ssvi̠ṣussu̠dhanvā̠ yō viśva̍sya̠ kṣaya̍ti bhēṣa̠jasya̍ ।&#13;
yakṣvā̎ma̠hē sau̎mana̠sāya̍ ru̠dra-nnamō̎bhirdē̠vamasu̍ra-nduvasya ।&#13;
a̠ya-mmē̠ hastō̠ bhaga̍vāna̠ya-mmē̠ bhaga̍vattaraḥ ।&#13;
a̠ya-mmē̎ vi̠śvabhē̎ṣajō̠-'yagṃ śi̠vābhi̍mar​śanaḥ ।&#13;
yē tē̍ sa̠hasra̍ma̠yuta̠-mpāśā̠ mṛtyō̠ martyā̍ya̠ hanta̍vē ।&#13;
tān ya̠jñasya̍ mā̠yayā̠ sarvā̠nava̍ yajāmahē ।&#13;
mṛ̠tyavē̠ svāhā̍ mṛ̠tyavē̠ svāhā̎ ।&#13;
ō-nnamō bhagavatē rudrāya viṣṇavē mṛtyu̍rmē pā̠hi ॥&#13;
prāṇānā-ṅgranthirasi rudrō mā̍ viśā̠ntakaḥ ।&#13;
tēnānnēnā̎pyāya̠sva ॥&#13;
namō rudrāya viṣṇavē mṛtyu̍rmē pā̠hi ॥&#13;
&#13;
sadāśi̠vōm ।&#13;
&#13;
ōṃ śānti̠-śśānti̠-śśānti̍ḥ ॥&#13;
</padamu>
        <sys_created_by>admin</sys_created_by>
        <sys_created_on>2024-07-25 14:45:03</sys_created_on>
        <sys_id>a79e9faec327461049521d12b4013105</sys_id>
        <sys_mod_count>178</sys_mod_count>
        <sys_updated_by>admin</sys_updated_by>
        <sys_updated_on>2024-07-25 16:24:31</sys_updated_on>
        <text_type>English</text_type>
        <veda display_value="Krisha Yajur vedam">e67e9faec327461049521d12b4013101</veda>
        <word_list/>
    </x_146833_vedamwork_padamu>
</record_update>
]]></payload>
        <sys_class_name>sys_metadata_link</sys_class_name>
        <sys_created_by>admin</sys_created_by>
        <sys_created_on>2024-07-25 16:28:00</sys_created_on>
        <sys_id>46363fe6c363021049521d12b40131fa</sys_id>
        <sys_mod_count>0</sys_mod_count>
        <sys_name>Sri Rudram</sys_name>
        <sys_package display_value="VedamWorks" source="x_146833_vedamwork">bd6bea3397090a505f703dafe153afb6</sys_package>
        <sys_policy/>
        <sys_scope display_value="VedamWorks">bd6bea3397090a505f703dafe153afb6</sys_scope>
        <sys_update_name>sys_metadata_link_46363fe6c363021049521d12b40131fa</sys_update_name>
        <sys_updated_by>admin</sys_updated_by>
        <sys_updated_on>2024-07-25 16:28:00</sys_updated_on>
        <tablename>x_146833_vedamwork_padamu</tablename>
    </sys_metadata_link>
</record_update>
